an kia nam tartarreda lagaskie me galla sag ansze miniibil denlile en 
dningirsusze igi zi muszibar urumea nigdu pa name sza gubi namgi sza 
denlilla gubi namgi sza gubi namgi agi uru nammul imilil sza denlillake 
ididignaam duga namtum ee lugalbi gu bade eninnu mebi an kia pa muakke 
ensi lu gesztu dagalkam gesztu igaga nig galgalla szu minimumu gu du 
masz dure si imsasae sig nam tarra sag musziibil ku dude gubi musziibzi 
lugalniir une maszgika gudea en dningirsura igi muniduam eani duba 
munadu eninnu mebi galgallaam igi munanigar gudea szagani suraam inime 
minikuszu gana ganaabdu gana ganaabdu inimba hamudagub sipame namnunne 
sag maabsumsum nig maszgike maabtumaga szabi nuzu amagu mamugu ganatum 
ensi kuzu metenagu dnansze nin dingir siraratagu szabi hamapade 
magurrana giri nammigub uruni ninakisze idninakidua ma muniri idde 
hullae kurku isiile bagara idde laae imtiata ninda gisz bitag szed ide 
lugal bagarara munagin szud munasza ursag pirig ziga gabaszugar nutuku 
dningirsu abzua gal di nibrukia nirgal ursag maadu szu zi gamuraabgar 
dningirsu ezu gamuradu me szu gamuraabdu ninzu dumu eridukige tuda 
nirgal metena nin ensi dingirreneke dnansze nin dingir siraratagu 
giribi hamagaga gu deani gisz batukuam lugalani siskur razuni gudeaasz 
en dningirsuke szu basziti bagaraka eszesz iak ensi dgatumdusze kinuani 
bade ninda gisz bitag szed ide ku dgatumdura munagen siskur munabe 
ningu dumu an kuge tuda nirgal metena dingir sag zi kalamma tila nudu 
zu uruna nin ama lagaski ki garrame igi ugsze uszibarrazu szegx 
hegallaam szul zi lu igi mubarrazu namti munasu ama nutukume amagu zeme 
nutukume agu zeme agu szaga szu banidu unua itue dgatumdu mu kuzu 
dugaam gia maninu giszad galgume zagu muus negibar galla duame zisza 
muszinigal andul dagalme gissuzusze ni gamasziibte szu mahza saga 
azidabi ningu dgatumdu gara hamuuru urusze idue giskimgu hesa kur ata 
illa ninakisze udug sagazu igisze hamagen dlama sagazu giria hamudagen 
gana ganaabdu gana ganaabdu inimba hamudagub amagu mamugu ganatum ensi 
kuzu metenagu dnansze nin dingir siraratagu szabi hamapade gu deani 
gisz batukuam ninani siskur razuni gudeaasz ku dgatumduge szu basziti 
magurrana giri nammigub uruni ninakisze kar ninakinake ma bius ensike 
kisal dingir sirarataka sag ansze miniil ninda gisz bitag szed ide 
dnansze munagub szud munasza dnansze nin uru nin me ankal ankalla nin 
denlilgin nam tartarre dnanszegu dugazu zidam sagbisze eaam ensi 
dingirreneme nin kurkurrame ama inimgu uda mamuda sza mamudaka lu am 
angin ribani kigin ribani ane sagganisze dingirraam anisze 
anzumuszendam sebaanisze amarukam zida gubuna pirig inunu eani duda 
maandu szagani numuzu kiszarra matae munus am abameanu abameani sagga 
kikaradin muak gidubba kunea szu immidu dub mulan duga immigal ad 
imdabgigi kam ursaggaam mugur lium zagin szu immidu ea giszhurbi imgaga 
igigusze dusu ku igub giszuszub ku si ibsa sig namtarra giszuszubba 
maangal ildag zida igigu gubba tidigixmuszen bu lua miniibzalzale dur 
azida lugalgake ki mahurhure ensira amani dnansze munaniibgigi sipagu 
mamuzu ge gamuraburbur lu angin riba kigin ribasze sagganisze dingir 
anisze anzumuszensze sebaanisze amarusze zida gubuna pirig inunua sa 
szeszgu dningirsu ganammeam esz eninnuna duba zara maraandu kiszarra 
marataea dingirzu dningiszzida ugin kiszara maradaratae kisikil saggae 
kikaradin muak gidubba kune szu bidua dubmul duga bigallaa ad imdagia 
ningu dnisaba ganammeam ea duba mulkuba gu maraade kamma ursagam mugur 
lium zagin szu bidua dnindubkam ea giszhurba immisisige igizusze dusu 
ku gubba uszub ku si saa sig namtarra uszubba galla sig zi eninnu 
ganammeam ildag zida igizu gubba tidigixmuszen bu lua miniibzalasze 
dude igizu duga nuszikuku anszedur azida lugalzake ki marahurhurasze 
zeme eninnu mur niiskugin ki imszihure na gari narigu hedab girsuki 
esag ki lagaskisze girizu ki ibius eniggaza kiszib umikur gisz umatagar 
lugalzu giszgigir umusa anszedurur uszila giszgigirbi kune zaginna szu 
umanitag ti marurua ugin ie ankara namursagka mi umanidu szunir ki agni 
umunadim muzu umisar balag ki agni uszumgal kalamma giszgudi mu tuku 
nig ad gigini ursag nigbae ki agra lugalzu en dningirsu eninnu 
anzumuszen barbarra umunadakure tur dugazu mah dugaam szu baasziibti 
enna sza angin surani dningirsu dumu denlillaka zara marahungae giszhur 
eana marapapade ursage meni galgallaam szu maraniibmumu sipa zi gudea 
gal muzu gal igatummu inim dnanszee munadugaasz sagsig baszigar 
eniggarana kiszib bikur gisz immatagar gudea gisza mugubgub gisze mi 
ime giszmese sag bisa giszhaluubba gin bibar giszgigir zaginsze 
munaasilim dururbi pirig kase pada immaszilala szunir ki agni munadim 
muni immisar balag ki age uszumgal kalamma giszgudi mu tuku nig ad 
gigini ursag nigbae ki agra lugalni en dningirsura eninnu anzumuszen 
barbarra munadakuku ea hulla inaniku gudea esz eninnuta zalagga namtae 
kamma esze uude bidib gigi baandib dudu musiig gugar mugi ahduga girta 
imtagar szugalam ki husz ki dikune ki dningirsuke kurkurra igi 
minigallasze udui gukkal masz niga ensike aszgar gisz nuzu suba 
minidabdab ligisz usikil kurrakam izia bisisi szim erin ir 
namdingirrakam ibibi mudu lugalniir ugga munazi szud munasza 
ubszukinnaka munagub kiri szu munagal lugalgu dningirsu en ahusz gia en 
zi kur gale ria szul katar nutuku dningirsu ezu maradue giskimgu nugu 
ursag nigdue gu baade dumu denlilla en dningirsu szabi numuudazu sza 
abgin zizizu giszesigin gagazu aeagin gunun dizu amarugin uru gulgulzu 
ugin kibalsze duduzu lugalgu szazu ea nulazu ursag sza angin surazu 
dumu denlilla en dningirsu ge ana muudazu kammasze nuara nuara sagga 
munagub gir mutagtage maduna maduna ensi egu maduna gudea egu duda 
giskimbi garaabsum garzaga mulankuba gu gamuraade egu eninnu anne ki 
garra mebi me galgalmemea diriga lugalbi igi su ilil anzumuszengin sig 
giabisze an imszidubdub melam huszbi anne imus ega ni galbi kurkurra 
muri mubie anzata kurkurre gu immasisi magan meluhha kurbita immataede 
ge dningirsu ahusz gia ursag gal ki denlillaka en gabari nutuku egu 
eninnuga en kurra abdiri tukulgu szarur kur szusze gargar igi huszagu 
kurre nuumil abadagu lu labatae akugu namgal ki agda lugal amaru 
denlilla igi huszani kurda nuil dningirsu ursag denlilla musze musa me 
za minikesz giszbanszur muil szuluh si bisa szu si saagu an kuge ua 
bazige nig szuga dugaam akugu dugabi mugu an lugal dingirreneke 
dningirsu lugal iszib anna musze musa tiraasz abzugin namnunna ki 
immanigar szabia ituda usakarra me galgal ezem annagu szu gal madudu 
ehusz ki huszgu musz huszgin kiszurra bidu kibalga numiibduga szagu 
umszimiria musz ze guruagin usz maausuhe ebarbar ki aggaga ki dutugin 
dallaaga kiba distarangin di uruga si baniibsae bagara ki banszurragu 
dingir galgal lagaskiakene gu masisine egu esagkal kurkurra azida 
lagaski anzumuszen anszarra sig gigi eninnu namlugalgu sipazi gudea szu 
zi maszitumda ansze szegxe gu bade anta hegal hamuratagin uge hegalla 
szu headapesze ega usz ki garrabida hegal hedagin gana galgale szu 
maraabile pa gubi maraabzizi dudu ki nueda maraede kiengire diri mudade 
siki diri mudala temengu masigena egu szu zi maszitumda hursag ki immir 
tuszasze girigu ki ibius nita dirike immire hursag ki sikilta im si 
maraabsae uge ziszagal umasum ludili luminda kig mudaakke giana iti 
maraee enegan umadam maraee ude maradue gie maraabmumu sigta giszhaluub 
gisznehadu murataede iginimta giszerin giszszuurme giszzabalum nibia 
maraantum kur giszesiaka giszesi maranitum kur naka na gal hursagga 
lagabba marakue ubia azu izi bitag giskimgu hamuuzu gudea izi usagaam 
ihaluh mamudam inim duga dningirsukasze sag sig baszigar masz barbarra 
szu mugidde masza szu igid maszani isa gudea sza dningirsuka udam munae 
gal muzu gal igatummu ensike uruna lu diligin nari banigar ki lagaskie 
dumu ama aszagin sza munaasze gisz szu mudu giszad muzi guru mugar inim 
duga bigi szerda eba immaangi usaan barussa eme idu siki udugannakam 
szua minigargar amaa dumuda gu numadade dumuu amanira kadua numanadu ir 
agisztag tukura lugalani sag numadadub geme lu namra hul munaaka ninani 
igina nig numunanira ensi eninnu dura gudear gugarbi luu numanigar 
ensike uru muku izi immatala usugga ni gal lugian uruta batae pisan 
uszubbasze masz baszinu sig masze bipa kaalbisze igi zi baszibar sipa 
mu pada dnanszeke namnunna igar pisan uszubba gisz bihurrani kaal 
namnunna munigarrani anzumuszen szunir lugallanakam urisze bimul sze 
uru munakuge munasikile ligisz sikil kurrakam izia bisisi szim erin ir 
namdingirrakam ibibi mudu siskurra munaagal gi szudde munazale danunna 
ki lagaski dningirsuka dude gudea siskur razu mudaanszuszugeesz sipa zi 
gudea hullagin immananiibgar uba ensike kalammana ziga banigar mada 
gusag szarszarrana guedinna dningirsukaka ziga banigar uru dua adam 
garrana gu giszbarra dnanszeka ziga banigar gu husz ziga gabagi nutuku 
giszerin barbarra lugalbiir dabba imrua dningirsukaka ziga munagal 
szunir mahbi lugalkurdub sagbia mugin kiagal gabagal ata ea idmah diri 
hegalbi barabara imrua dnanszeka ziga munagal ku szunir dnanszekam 
sagbia mugin gu maszansze edinna laa niisku bir mu tuku bir dutu kiag 
imrua dinannaka ziga munagal aszme szunir dinannakam sagbia mugin 
dningirsuka dude gir szuni x gar elam elamta munagin szuszinki 
szuszinta munagin magan meluhha kurbita gu gisz munaabgal dningirsuka 
dude gudea uruni girsukisze gu munasisi dninzagada mudaag urududani sze 
mah tumagin gudea lu duara munaabuse dninsikilada mudaag giszhaluub 
galgal giszesi giszabbabi ensi eninnu dura munaabuse kur giszerinna lu 
nukukuda gudea en dningirsuke gir munanigar giszerinbi gin gale immiku 
szarur azida lagaskia tukul amaru lugallanasze gin immabar musz maham 
ae imdirigaam hursag giszerin ad giszerinna hursag giszszuurmeta ad 
giszszuurme hursag giszzabalummata ad giszzabalum giszusuh galgal 
gisztulubuum giszeranum ad galgalbi diridirigabi kar mah kasurrake 
gudea en dningirsura immanaus kur na lu nukukuda gudea en dningirsuke 
gir munagar na galgalbi minitum ma hauna ma nalua esir abaal 
esirigiesir imbarbarra hursag maadgata nigga ma szegana tumagin gudea 
en dningirsura immanaus ensi eninnu dura niggalgale szu munaabil hursag 
uruduke kimaszta nibi munaabpa urudubi gidirba munibaal lu lugalna 
dudam ensira kusig kurbita saharba munatum gudea kunea kurbita 
munataede gug girine meluhhata szu munapesze kur nuta nu munataede 
sipade kuga mudue kudim imdatusz eninnu za mudue zadim imdatusz urudu 
naggaa mudue szidsimug dnintu kalammake iginisze si imsa naszu udaam 
sig munaabgi naesi naszuke min pesz giszkinti nam szemah deagin 
munanigar u munagid gigi dugud munagid nam duda lugallanasze gianna 
nuumkuku uanbara sag numiibdue igi zi barra dnanszekam denlilla lu 
szaganakam ensi szage pada dningirsukakam gudea unu maha tuda 
dgatumdugakam dnisabake gesztuke gal munatak ea denkike giszhurbi si 
munasa melambi anne ussa mebi an kida gu laa lugalbi en igi husz ilil 
ursag dningirsu me gal zubi eninnu anzumuszen barbarsze gudea sigta 
baszigin nimsze bidu nimta baszigin sigsze bidu ganazidam esz igargar 
aba gisz bigar niteni muzu hullagin immananiibgar uteam libirraasz 
razua bagin gudea bara girnunnata sza munahungae imzal mutu aszunaga 
meteni mugi dutu hegal munatae gudea kamasz uru kuta immatae gu du masz 
dure gisz bitag ee immadu kiri szu immagal dusu ku giszuszub zi 
namtarra eninnuta muil bi mula sag il mugin dlugalkurdub igisze munagin 
digalimke gir munagaga dningiszzida dingirrani szu mudagalgal pisan 
uszubka asaga iak ensira adab siim ala munaduam kaal sigbi sag immidu 
lal inun ihinunna al immanitag szembulugszimxpi giszhia uhsze immiak 
dusu ku muil uszube immagub gudea im uszubba igar nigdu pa bie ea sigbi 
pa munigaga kurkurre mudasue erin mudasue uruni ki lagaskie selia 
mutiniibzale uszub mudub sig hadde baszub kaal imturinabasze igi zi 
baszibar szimxpi haszuur szembuluga sag immanidu sig uszubba 
munigarrani dutu imdahul agari idmahgin zigana lugal denki nam 
munanitar sig mugar uszub ea iku pisan uszubbata sig batail men ku anne 
illa sig muil uggana mudu bir ku dutu sag baledam sige esze sag illabi 
ab dnanna turba rinrindam sig mugar ea mududu ea giszhurbi imgaga 
dnisaba sza szid zuam lutur gibilbi dugin igini duga nuszikuku ab 
amarbisze igi gallagin esze tetema imszigin lu ninda tur kaa gubbagin 
dudue nuszikuszu sza lugalna udam mue gudeaar inim dningirsuka uriam 
mudu sza gu di dudakana gu nigsagaa lu maagar hullagin immananiibgar 
masza szu igid maszani isa amire sze basi igibi si ibsa gudea sagsze nu 
munu inim manatae lugalnaka dubi eninnu an kita badbi igia munaagal 
hullagin immaniibgar gumubara me szu imdudu usga kuge esz mugaga ea 
denkike temen musige dnansze dumu eridukike eszbarkigga mi banidu ama 
lagaski ku dgatumduke sigbi kurkua munitu dbau nin dumusag annake szim 
erinna banisu ee en bagub lagal bagub mee szu si immasa danunna dide 
immaszuszugeesz gudea lu duake ea dusubi men ku sagga munigal usz mugar 
agar ki immitag sa musi sigga gu bidub ea sa nam nammisi gu kurunba 
saggallaam ea sa am nammisi anzumuszen amara timuszenam ea sa nammisi 
pirig tur pirig husza guda laam ea sa am nammisi an sig sulim illaam ea 
sa am nammisi sa duga hili guram ea sa nammisi eninnu iti zalla kalam 
siam giszkana imgagane an sigga men illaam giszkanata batatusz emah 
anda gu laam mudu gisze immaru bugin dnanna sagkesz denkikam hursaggin 
immumune muruxgin dugud anszage imminiibdiridirine gugin si 
immiibililne giszgan abzugin kurkurra sag baniibilne ee hursaggin an 
kia sag ansze miniibil erin duru ki ukal muaam eninnu sig kiengiraka 
hili muniibdudu ea gisz imgaga uszum abzu teszba ededam ka anna 
immiibuudam musz mah hursagga sim akam gi gurubi musz kurra teszba nuam 
satubi erinduru haszuurra szu hetaggaam ginerin igi dibia erin barbar 
imgagane szim zi ihinunka mi baniibene imduabi hinun abzu szu taggaam 
anigkabi imsziibla esz eninnu szudag anna gu gargaraam ensike mudu mumu 
kur galgin mumu temen abzubi dim galgal kia minisisi denkida eangurraka 
sza mutiniibkuszu temen anna ursagam ee immidab kianag dingirreneka 
imnanaa eninnu dim gal mugi abgalbi mudu uruna giszasal dubi mudu 
gissubi mula giszszarurbi uri galgin lagaskida imdasi szugalam ki 
huszba imminigar suzi bidudu bara girnunna ki di kuba ua lagaski gu 
galgin bailil na galgal lagabba minituma mu dilia mutum mu dilia muak 
numadaabzal uda ta mudu kammaka ee immidab na dabi kunsze munu szimsze 
mudimdim ea miniszuszu na kisal maha miniduana narua lugal kisal si 
gudea en dningirsuke girnunta muzu naba musze immasa na kasurra bidua 
lugal amaru denlilla gabaszugar nutuku gudea en dningirsuke igi zi 
muszibar naba musze immasa na igi uea bidua lugal gu di denlilla en 
gabari nutuku gudea en dningirsuke sza kuge bipa naba musze immasa na 
igi szugalammaka bidua lugal munisze kurkukue gudea en dningirsuke 
guzani mugi naba musze immasa na igi euruagaka bidua gudea en 
dningirsuke nam du munitar naba musze immasa na aga dbauka bidua eninnu 
igi annake zu dbau ziszagal gudea naba musze immasa lugalna zideesz 
mudu sipa zi gudea an ki imdamu usakar gibilgin men biil mubi kurszasze 
pa bie gudea dningirsuka dutugin muruxta dugud batae hursag zaginnagin 
mumu hursag nu barbarragin dide bagub dublabi amgin muszuszu uszumbi 
urmahgin szuba binunu gigunbi abzugin ki sikile bimu uribi dara ku 
abzugin si bamulmul usakar gibil anna gubbagin gudea dningirsuka dide 
bagub ea dublabi szuszugabi lahama abzuda szugaam gisz garrabi agi 
ambar mah musza siggaam ka giddabi anbarbarra ni gallaam e dullabi nu 
anszage dirigaam ka ki lugal kubita huriin amsze igi ilildam giszti kae 
ussabi niranna anne ussaam giszka annabi eninnu duba gu di teszba 
gubbaam sigigi ni gurgurabi igi di dingirrenekam ea agabarbar murugune 
hursag zaginna an kia ki heussaam kingi unugal mugagane bur kusig lal 
gesztin dea anne szugaam enuda mudune kur szarda mes ku abzua kurun 
illaam mudu szu imtagarrata sza dingirrene gubi giaam sipa zi gudea gal 
muzu gal igatummu aga tukul la ka meba ursag szeg sag sagarbi 
immaabdabbe igi urukisze ki ni gurba ursag am immaabdabe szugalam ka 
melamba uszum sabi immaabdabbe igi ue ki nam tarreba szunir dutu sag 
alimma immadasige kasurra igi diba urmah ni dingirrenekam immaabdabe 
tarsirsir ki agba kulianna urudubi immaabdabe aga dbau ki sza kuszba 
magilum gu alimbida immaabdabe ursag ugga imeszakeesz kabi kianagsze 
mugar mubi muru dingirreneka gudea ensi lagaskike pa bania ig giszerin 
ea szugabi diszkur anta gu nun didaam eninnu sagkulbi bad gisznukuszbi 
urmah sigarbita muszszatur musz husz amsze eme ede gadu ige uussabi ug 
pirig banda turtur szuba turunaam ea gag giszur ku musigene uszum lusze 
szu ibgarraam igba esz ku imlane dnirah ku abzu daraam sa laabi keszki 
arattaki na rigaam sa duabi pirig huszam kalamna igi miniibgal dilidu 
igibi numadibbe eninnu nibi kurkurra tuggin imdul kunea anne ki garra 
szim zida szu tag duga szeerzi annaka itigin ea igibi kur gal ki ussa 
szabi namszub szirhamun barbi dingir emah hegalla ziga guen barrabi ki 
di ku danunnakene alalbita gu szudda szukubida hegal dingirrenekam uri 
eda sisigabi anzumuszen kurmuszada hebadraam eninnu imbi imhamun 
idedinta eda lugalbi en dningirsuke sza kuge bipa szim zigin sagga 
miniibde gudea szeerzi annaka szu tag banidu egubita ku ga ku gir 
mahbita gug gal si gal girpanabi gu gu udu gu ki szukubi usga abgaga 
nesagbi kur gesztin bibize ebappirbita ididigna uba gallaam niggabia za 
ku nagga giszgigirrabi kur kia gubba aga balagabi gu gunun di kisalbi 
szud ku siim ala kun na ea nuabi hursag ul nunneesz nuam kun nagga 
ganunsze daabi nu kursze igi su ildam giszkirimiedin esze sigabi kur 
gesztin bibize ki imnee muam na ee dabbabi nig lugalbi da sza 
kuszkuszdam nig kisiga nigsikil abzu na rigaam szimna ea szugabi gudu 
ku nusiliggedam badsianna tumuszen turunabi eriduki simhia imeam eninnu 
tumuszene imnene andul pa galgal gissu dugaam burumuszen muszene sig 
mugigi ekur denlilla ezem gallaam ea nigalbi kalamma muri katarrabi 
kurre bati eninnu nibi kurkurra tuggin imdul lugalbi hilia idu 
dningiszzidake kigalla bidu gudea ensi lagaskike temenbi musi dutugin 
kalamma ea gu galgin sahar barra gubba iti kirizalgin unkinne sia 
hursag siggagin hili gura dide gubba eninnu kibi giaba dningirsu zami 
dningirsuka dua zami murubiim 
